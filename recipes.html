<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Document</title>
    <link rel="stylesheet" href="css/recipes.css">
</head>
<body>
    <div class="recepta">
        <h1>La recepta de canelons de la mare dels germans Roca que guardaràs per sempre</h1>
        <h2>T’oferim una d’aquelles receptes d’un plat clàssic que guardaràs per sempre al calaix de la cuina</h2>
        <p class="introduccio">Els canelons han estat històricament un plat de diumenge o de grans festius, com les festes majors o, sobretot, el dia de Nadal o de Sant Esteve. Els canelons són el típic plat que té un gust diferent a cada casa, perquè la barreja de carns del farcit sempre té un toc personal que passa de generació en generació.
            Ho expliquen els germans Roca al llibre "La Cuina de la meva mare", publicat fa uns mesos. “A casa nostra menjàvem canelons cada setmana, perquè eren a la carta dels diumenges de Can Roca. La seva elaboració era un moment setmanal recurrent en el qual cadascun de nosaltres sabia perfectament quina era la seva feina per deixar-ho tot a punt”, comenten.
            T’oferim la recepta, pas a pas, de la mare dels Roca, Montserrat Fontané, extreta del llibre.
            Extracte del llibre <p class="cita">"La Cuina de la meva mare"</p></p>
        <h2>ELS INGREDIENTS (PER A 4 PERSONES)</h2>
    <ul class="ingredients">
        <li>300 g de carn magra de vedella i de porc</li>
        <li>100 g de pit de pollastre</li>
        <li>50 g de fetge de pollastre</li>
        <li>2 cebes</li>
        <li>2 grans d’all</li>
        <li>un raig de vi ranci</li>
        <li>un raig de conyac</li>
        <li>1 tomàquet madur</li>
        <li>oli d’oliva verge</li>
        <li>2 llesques de pa (només la molla)</li>
        <li>1 l de llet</li>
        <li>30 g de mantega</li>
        <li>30 g de farina</li>
        <li>sal</li>
        <li>pebre blanc</li>
        <li>nou moscada</li>
        <li>12 làmines de pasta de caneló</li>
        <li>125 g de formatge que es fongui bé, com el mató o l’emmental</li>
    </ul>
    <h2>LA PREPARACIÓ</h2>
    <ol class="preparacio">
        <li>Tallem tota la carn a daus i la daurem en una cassola amb un raig d’oli d’oliva.</li>
        <li>A mitja cocció, hi afegim els alls pelats i tallats a làmines i la ceba ratllada. Ho fem coure lentament uns 40 minuts, perquè la carn es vagi estovant.</li>
        <li>Ho remullem amb un raig de vi ranci i un raig de conyac i deixem evaporar l’alcohol.</li>
        <li>A continuació, hi afegim el fetge i ho fem coure uns minuts més. Hi incorporem el tomàquet ratllat i deixem que es concentri.</li>
        <li>Remullem la molla de pa amb llet i l’afegim a la carn. Passem la mescla per la picadora per la mida mitjana i la posem a punt de sal.</li>
        <li>Posem a bullir les làmines de pasta seguint les indicacions del fabricant. Un cop fetes, les refredem amb aigua freda i les posem a sobre d’un drap blanc.</li>
        <li>Anem posant una cullerada de carn a cadascuna de les làmines i enrotllem la pasta per tancar el caneló.</li>
        <li>Tot seguit, fem la beixamel. Posem a bullir mig quilo de llet. En una altra cassola, hi posem la mantega i la fem escalfar. Hi afegim la farina i la fem coure un parell de minuts a foc lent. Hi aboquem la llet de mica en mica perquè no faci grumolls i la deixem coure lentament un parell de minuts.</li>
        <li>La posem a punt de sal, pebre blanc i nou moscada.</li>
        <li>Posem una cullerada de beixamel al fons d’una safata de forn, a sobre hi col·loquem els canelons i després els cobrim amb la resta de la beixamel.</li>
        <li>Escampem una capa de formatge ratllat per sobre i unes boletes de mantega.</li>
        <li>Ho fiquem al forn a 200 ºC, fins que s’escalfin els canelons i quedin gratinats.</li>
    </ol>
    <h2>US ACONSELLEM</h2>
    <p>Les versions més festives d’aquesta recepta enriqueixen el farcit dels canelons amb fetge d’ànec o tòfona o, fins i tot, amb un acompanyament de salsa de carn intensa per potenciar encara més el plat. Si volem que l’experiència sigui completa, també ens podem atrevir a fer nosaltres mateixos la pasta fresca dels canelons.</p>  
    </div>
    
</body>
</html>